<!DOCTYPE HTML><html lang="fr">
   <head>
      <meta http-equiv="Content-Type" content="text/html; charset=UTF-8">
      <meta name="viewport" content="width=device-width, initial-scale=1">
      <title>exemplum</title>
      <meta name="description" content="exemplum">
      <meta name="author" content="Léo Trotin">
   </head>
   <body style="margin-right: 20%; margin-left: 20%; margin-top: 6%; background-color: orange;">
      <div style="text-align: center; margin-bottom: 8%;">
         <h1>Édition en ligne de "L'<i>exemplum</i> de la moniale chaste mais bavarde"</h1>
         <p>D'auteurs divers</p>
      </div>
      <div style="color: purple;">
         <h3 style="text-align: center; padding-bottom: 2%;">Textes en latin</h3>
         <div style="text-align: justify;">
            <h3><i>Dialogus</i></h3>
            <p>
               Vir namque uitae uenerabilis Felix, Portuensis episcopus, in Sabinensi prouincia ortus atque enutritus est.
                Qui quamdam sanctimonialem feminam in loco eodem fuisse testatur,
                quae carnis quidem continentiam habuit,
               sed linguae procacitatem atque stultiloquium non declinauit.
                Haec igitur defuncta atque in ecclesia sepulta est. Nocte autem eadem
                eiusdem ecclesiae custosper reuelationem
                uidit quia deducta ante sacrum altare per medium secabatur, illius igne cremabatur, pars autem altera intacta remanebat.
               Cumque hoc surgens mane fratribus narraret locum uellet ostendere in quo fuerat igne consumpta, ipsa flammae conbustio ita ante altare in marmoribus apparuit,
                ac si illic eadem femina corporeo fuisset igne concremata. Ex qua re aperte datur intellegi quia hii, quibus dimissa peccata non fuerint, ad
               euitandum iudicium sacris locis post mortem non ualent adiuuari.
               
               </p>
            <h3><i>Collectio exemplorum cisterciensis</i></h3>
            <p>
               De Dialogo Gregorii. Quedam sanctimonialis carnis sue quidem continentiam habens, lingue sue procacitatem atque stultiloquium non declinauit.
               
               Hec igitur defuncta atque in ecclesia sepulta est. Nocte uero eadem, eiusdem ecclesie custos per reuelationem uidit quod deducta ante sacrum altareper medium secabatur et pars una illius igne cremabatur, pars autem altera in tacta manebat.
               Cuius flamme combustio ita ante altare in marmoribus apparuit ac si illic eadem femina corporeo fuisset igne cremata.
               </p>
            <h3><i>Sermones vulgares</i></h3>
            <p>
               De quadam vero virgine narrat Gregorius, que superba fuerat et garrula, quod ipsa mortus et sepulta, custos monasterii vidit de nocte demones ipsam ex tumulo extrahentes, qui a renibus supra comburebant corpus ejus,
               a renibus infra integrum remanebat, ita quod in mane cinis super pavimentum et vestigia
               combustionis apparuerunt.
               Patet igitur quod virginitas sine humilitate est quasi lampas sine oleo ; subtrahe oleum lampas non lucet ; tolle
               humilitatem castitas non placet.  
               </p>
            <h3><i>Fabulae et Parabolae</i></h3>
            <p>
               Quedam monialis, valde litigiosa dum uixerat, post mortem in ecclesia sepulta est. In nocte sequenti custos ecclesie per reuelationem uidit eam ante altare per medium siccari. 
               Media pars igne cremabatur, altera pars intacta remanebat. Cum custos ecclesie narraret hec altera die et ostenderet locum ipsius flamme, combusto apparuit hac si fuisset igne materiali cremata.
               </p>
            <h3><i>Dialogus miraculorum</i></h3>
            <p>
               Dicam vobis rem terribilem, quae meis temporibus in villa mea contigit. Erat ibi puella
               quaedam bene nata, et divitum filia, sed ita iracunda, ita contentiosa atque clamosa,
               ut ubicunque esset, sive in domo, sive in ecclesia, ibi rixas suscitaret, odia nutriret, et beatum se iudicaret, qui evadere posset
               flagellum linguae illius. 
               Tandem defuncta est, et in atrio ecclesiae sepulta. Mane venientes ad ecclesiam, vidimus tumbam eius ad instar fornacis fumum eructuantem. Unde exterriti, et videre
               volentes quid hoc portenderet, terram eiecimus; et ecce, medietatem corporis superiorem
               ignis consumserat, inferior vero pars ab umbelico et deinceps illaesa apparuit.
               </p>
            <p>&gt;&gt; <a href="./Exemplum_moniale_chaste_mais_bavarde_traduction.html">Traductions</a></p><i><a href="./Exemplum_moniale_chaste_mais_bavarde_home.html">Revenir à l'accueil</a></i> – <i><a href="./Exemplum_moniale_chaste_mais_bavarde_index.html">Index</a></i> – <a href="./Exemplum_moniale_chaste_mais_bavarde_biblio.html">Bibliographie</a></div>
      </div>
      <footer>
         <p><i>
               Édition dans le cadre du master "Technologies numériques
               appliquées à l'histoire" de l'École nationale des chartes.
               .</i></p>
      </footer>
   </body>
</html>